Қазіргі Қазақстанның әлеуметтік-мәдени модернизациясы ата-
бабаларымыздан мұра болып қалған рухани дәстүрлерді есепке алмағанда
табысты болмас еді. Әл-Фараби шығармашылығы адамзаттың кемелдік пен
бақытқа деген батыл ұмтылысын көрсетті. Әл-Фарабидің қайрымды қала
мұраты әл-Фараби атындағы ҚазҰУ-нің «Al-Farabi University Smart Sity»
білім беру қызметін дамытудың ғылыми-инновациялық жобасын іске
асыруға бағытталған. Әл-Фараби атындағы Қазақ ұлттық университетінің
ректоры, академик Ғ. Мұтановтың бастамасымен құрылған бұл жоба әл-
Фарабидің Қайырымды қала тұрғындрына негізделген.
Университеттер баяғыдан-ақ маңызды міндеттерді атқарып келеді -
олар жастарға қажетті білімді таратып қана қоймай, сонымен бірге оларда
жоғары адамгершілік мұраттарын, олардың ішінен өз елінің лайықты
азаматтарын қалыптастырады. Қазіргі әлем эволюциялық дамудың жаңа
толқынына кірді, бұл «ақылды» технологиялардың өмірге жаппай енгізілуіне
байланысты. Смарт-білім беруді, смарт-кітапханаларды, смарт-кампустарды
және т. б. дамыту бойынша жекелеген бағдарламалар іске асырылатын бүкіл

11

әлем бойынша университеттер саны өсуде. Осы бағдарламаларды жүзеге
асыру барысында ақылды технологиялардың даму қарқынында адамның
рухани әлемі деңгейіне сәйкес келмеуі анықталды. Бір жағынан, ақпараттық
технологиялар өмір мен еңбектің қолайлы жағдайларын жасайды, адамның
шығармашылық өзін-өзі көрсету шекарасын кеңейтеді және оның әлеммен
араласуына теңдессіз мүмкіндіктер береді, екінші жағынан көптеген смарт-
жобаларда бір жақты тәсіл басым, бұл ретте адамның ішкі рухани-
адамгершілік әлемі ескерілмейді.
&quot;Al-Farabi University Smart Sity&quot; ғылыми-инновациялық жобасы
жалпыға ортақ бақытқа қол жеткізу ісінде әмбебап рухани құндылықтар мен
ынтымақтастыққа сүйеніп жасалған. Әл-Фараби атындағы ҚазҰУ – нің осы
жобасының арқасында бұл жаңа формациядағы университет, онда екі негізгі
құрамдас бөлік-технологиялық және рухани-адамгершілік платформалар
үйлесімді дамиды.
БҰҰ-ның бұрынғы Бас хатшысы Пан Ги Мун университеттердің
тұрақты дамудағы рөлін атап көрсете отырып, жоғары оқу орындарын адам
өркениетінің қолайлы дамуын қамтамасыз ету үшін барлық білім беру және
ғылыми әлеуетті пайдалануға шақырды. 2014 жылы әл-Фараби атындағы
Қазақ ұлттық университетіне «United Nation Academic Impact» ғаламдық
хабты басқару мәртебесі жүктелді. ҚазҰУ-нің жұмысы БҰҰ-да жоғары
бағаланды, адамзаттың жаһандық мәселелерін шешу бойынша университетке
жүктелген миссияның тиімді орындалғаны атап өтілді.. Кейіннен ҚазҰУ-нің
беделін 2020 жылға дейін ұзарту туралы шешім қабылданды және бұл
ҚазҰУ-нің әлемдік деңгейдегі жобаны басқарудағы үлкен жетістігі,
халықаралық қоғамдастықтың жоғары сенімі мен мойындауының дәлелі
болды.